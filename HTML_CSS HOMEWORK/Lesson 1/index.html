<!DOCTYPE html>
<html lang="uk">
<head>
	<meta charset="UTF-8">
	<title>Перше заняття</title>
</head>
<body>
	<hr>
	<h1>Шевченко Тарас Григорович</h1>
	<hr>
	<b>Тара́с Григо́рович Шевче́нко</b>(відомий також як <b>Кобза́р</b>; <u>25 лютого</u> (9 березня) 1814, с. Моринці, Київська губернія, Російська імперія (нині Звенигородський район, Черкаська область, Україна) — <u>26 лютого</u> (10 березня) 1861, Санкт-Петербург, Російська імперія) — український поет, письменник (драматург, прозаїк), художник (живописець, гравер), громадський та політичний діяч. Національний герой і символ України.

<p>
Братчик Кирило-Мефодіївського братства. Академік Імператорської академії мистецтв (1860).
</p>

<h2>Життєпис</h2>
<hr>
<h3>Дитинство та юність</h3>
<p>
Тарас Шевченко народився <u>25 лютого</u> (9 березня) 1814 року[7] в селі Моринці, нині Звенигородського району Черкаської області, Україна (за тогочасним адмінподілом Пединівська волость, Звенигородського повіту Київської губернії). Був третьою дитиною селян-кріпаків Григорія Івановича Шевченка і Катерини Якимівни Бойко після сестри Катерини (<u>8 (20) листопада</u> 1804 — близько 1848) та брата Микити (<u>16 (28) травня</u> 1811 — близько 1870)[8].
</p>

<p>
Згідно з родинними переказами, Тарасові діди й прадіди з батьківського боку походили від козака Андрія, який на початку XVIII століття прийшов із Запорізької Січі. Батьки його матері, Катерини Якимівни Бойко, були переселенцями з Прикарпаття.[9]
</p>

<p>
	1816 року сім'я Шевченків переїхала до села Кирилівка (нині Шевченкове Звенигородського району) Звенигородського повіту, звідки походив Григорій Іванович[10]. Дитячі роки Тараса пройшли в цьому селі. <u>12 (24) травня</u> 1816 року народилася Тарасова сестра Ярина[11], а <u>26 січня</u> (7 лютого) 1819 року — сестра Марія[12]. Одного разу малий Тарас пішов шукати «залізні стовпи, що підпирають небо», і заблукав у полі. Чумаки, зустрівши хлопця, забрали його з собою й увечері привезли до Кирилівки[13][14]. <u>8 (20) березня</u> 1821 року народився Тарасів брат Йосип[15].
</p>

<p>
Восени 1822 року Тарас Шевченко почав учитися грамоти в місцевого дяка Совгиря[16]. Того часу ознайомився з творами Григорія Сковороди. У період 1822−1828 років він намалював «Коні. Солдати» (цього твору не знайдено)[17].
</p>

<p>
Слід завважити, що Т. Шевченко був середнього зросту. 39-річний рядовий Тарас Шевченко у «Формулярному списку про службу лінійного Оренбурзького батальйону № 1» за 1853 рік. був зростом 2 аршина і 5 вершків (становлять 164,46 см).[18]
</p>

<p>
<u>29 січня</u> (10 лютого) 1823 року його старша сестра й нянька Катерина вийшла заміж за Антона Красицького — селянина із Зеленої Діброви.
</p>

<p>
<u>20 серпня</u> (1 вересня) 1823 року від тяжкої праці й злиднів померла мати Катерина[19], і <u>7 (19) жовтня </u>1823 року батько одружився вдруге з удовою Оксаною Терещенко, в якої вже було троє дітей[20]. Вона жорстоко поводилася з нерідними дітьми, зокрема з малим Тарасом[21].
</p>

<h3>Викуп</h3>

<p>
Улітку 1836 року під час одного з петербурзьких нічних рисувальних сеансів у Літньому саду він познайомився зі своїм земляком — художником Іваном Сошенком[60], а через нього — з Євгеном Гребінкою, Василем Григоровичем і Олексієм Венеціановим, які познайомили Тараса з упливовим при дворі поетом Василем Жуковським[61]. Сошенко вмовив Ширяєва відпустити Шевченка на місяць, щоб той відвідував зали живопису Товариства заохочення художників[62]. Комітет цього товариства, «розглянувши рисунки стороннього учня Шевченка», ухвалив «мати його на увазі на майбутнє».
</p>

<p>
Навесні 1838-го Карл Брюллов і Василь Жуковський вирішили викупити молодого поета з кріпацтва. Енгельгардт погодився відпустити кріпака за великі гроші — 2500 рублів[63]. На той час ця сума була еквівалентна 45 кілограмам чистого срібла[64]. Щоб здобути такі гроші, Карл Брюллов намалював портрет Василя Жуковського — вихователя спадкоємця престолу, і портрет розіграли в лотереї, у якій взяла участь імператорська родина[65]. Лотерея відбулася <u>22 квітня</u> (4 травня) 1838 року[66], а <u>25 квітня</u> (7 травня) Шевченкові видали відпускну[63].
</p>

<p>
Дослідники-мистецтвознавці датують періодом 1837—1838 років також малярські твори, про які є згадка у Шевченковій повісті «Художник», а саме:
</p>
<ul>
	<li>«Анатомічна статуя Фішера»[67];</li>
 
	<li> «Мідас, повішений Аполлоном»[68];</li>
 
	<li> «Едіп, Антігона та Полінік»[69];</li>

	<li>«Єзекіїль на полі, всіяному кістками»[70]</li>
</ul>
</body>
</html>